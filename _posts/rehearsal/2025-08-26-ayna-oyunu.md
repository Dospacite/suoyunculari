---
layout: rehearsal
title: Ayna Oyunu
difficulty: 2
tags:
  - duygu
  - tiyatro
  - egzersiz
---
Bu çalışma ikili gruplarla yapılır. Bir oyuncu “lider”, diğeri “ayna” rolündedir. Lider yavaş ve akıcı hareketler yaparken, ayna onun her hareketini en ufak detaya kadar taklit etmeye çalışır. Zamanla roller değiştirilir veya lider belirsizleşerek iki oyuncu da aynı anda yönlendirmeye başlar. Daha ileri aşamalarda mimikler, sesler, hatta duygular da eklenir.

Ayna Oyunu’nun temel amacı, oyuncuların **konsantrasyonunu güçlendirmek**, **beden farkındalığını artırmak** ve **partnerle uyumu geliştirmektir**. Oyuncular birbirlerini dikkatle “okumayı” öğrenir; bu da sahnede güvenli, organik ve uyumlu bir etkileşim yaratır.
